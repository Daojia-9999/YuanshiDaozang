## 內丹百字吟
養氣忘言守，降心為不為。動靜知宗祖，無事更尋誰。真常須應物，應物要不迷。不迷性自住，性住氣自回。氣回丹自結，壺中配坎離。陰陽生返復，普化一聲雷。白雲朝頂上，甘露灑須彌。自飲長生酒，逍遙誰得知。坐聽無絃曲，明通造化機。都來二十句，端的上天梯。

## 外丹百字吟
鉛汞鼎中居，煉成無價珠。都來兩個字，了卻萬家書。用鉛不用鉛，非鉛汞不歸。會盜鉛裹黑，定死石中硃。大藥良無頭，金丹釜無耳。不須用別藥，鉛汞自相制。相制作夫妻，自然得相契。百日火符功，鼎中有天地。一載成大丹，功能方出世。用鉛者無數，貴鉛者有幾。